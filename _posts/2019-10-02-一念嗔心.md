---
layout: post
title: "十法"
subtitle: '一念嗔心，能开百万障门'
author: "李叔同"
header-img: "img/v2-2092791cc34410e46935075b03aa17b7_b.jpg"
catalog: true
tags:
  - 文学
---

余五十年来改过迁善之事，其事甚多，不可胜举。今且举十条为常人所不甚注意者，先与诸君言之。

> 迁善： 去恶为善；改过向善。

（一）虚心。常人不解善恶，不畏因果，决不承认自己有过，更何论改？但古圣贤则不然。今举数例：孔子曰：“五十以学易，可以无大过矣。”又曰：“闻义不能徙，不善不能改，是吾忧也。”蘧伯玉为当时之贤人，彼使人于孔子。孔子与之坐而问焉，曰：“夫子何为？”对曰：“夫子欲寡其过而未能也。”圣贤尚如此虚心，我等可以贡高自满乎！

> 五十以学易，可以无大过矣:

（二）慎独。吾等凡有所作所为，起念动心，佛菩萨乃至诸鬼神等，无不尽知尽见。若时时作如是想，自不敢胡作非为。曾子曰：“十目所视，十手所指，其严乎！”又引诗云：“战战兢兢，如临深渊，如履薄冰。”此数语为余所常常忆念不忘者也。


（三）宽厚。造物所忌，曰刻曰巧。圣贤处事，惟宽惟厚。古训甚多，今不详录。


（四）吃亏。古人云：“我不识何等为君子，但看每事肯吃亏的便是。我不识何等为小人，但看每事好便宜的便是。”古时有贤人某临终，子孙请遗训，贤人曰：“无他言，尔等只要学吃亏。”


（五）寡言。此事最为紧要。孔子云：“驷不及舌”，可畏哉！古训甚多，今不详录。


（六）不说人过。古人云：“时时检点自己且不暇，岂有功夫检点他人。”孔子亦云：“躬自厚而薄责于人。”以上数语，余常不敢忘。


（七）不文己过。子夏曰：“小人之过也必文。”我众须知文过乃是最可耻之事。(注：不狡辩弯曲己过。不掩饰自己的过错。文,掩饰。)


（八）不覆己过。我等倘有得罪他人之处，即须发大惭愧，生大恐惧。发露陈谢，忏悔前愆。万不可顾惜体面，隐忍不言，自诳自欺。


（九）闻谤不辩。古人云：“何以息谤？曰：无辩。”又云：“吃得小亏，则不至于吃大亏。”余三十年来屡次经验，深信此数语真实不虚。


（十）不嗔。嗔习最不易除。古贤云：“二十年治一怒字，尚未消磨得尽。”但我等亦不可不尽力对治也。《华严经》云：“一念嗔心，能开百万障门。”可不畏哉！
